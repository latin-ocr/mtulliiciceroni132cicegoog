M. TULLII CICERONIS
TUSCULANARUM DISPUTATIONUM

AD BRUTUM
LIBER. PRIMUS

DE CONTEMNENDA MORTE.

ARGUMENTUM.

Praefatus de instituto philosophiae Graecae Latinis litteris illu-
strandae, ut, in quo uno genere a Graecis vincerentur Romani, id ad
hos quoque transferretur, cap. 1—4‚ ponit M. Cicero id, de quo tota
est primi libri disputatiO, sitne malum morS, quod deinceps stu-
diose refellit. Primum ostendit mortem non posse* malum esse mortuis,
quod et falsa sint omnia, quae de inferis apud poetas narrentur, et,
si nusquam sint mortui, ii, quod nihil sentiant, non possint esse miseri
(cap. 5—7). Deinde morituris mortem non esse malum demonstrare
suscipit (cap. 8). Mors quid sit, non constare inter philosophos, qui
de animi natura valde dissentiant (cap. 9, 10), qua non cognita 119
mortem quidem, qualis sit, posse intellegi. Qui animum confundant
cum corpore, iis una cum hoc illum interire videri, reliquos spem
immortalitatis adferre. Quidquid sit, mortem non esse malum. Nam
si intereat animus, non esse miserum; sin superstes sit corpori, beatum
esse (cap. 11). Immortalitatem autem animi confirmari primum com-
muni omnis antiquitatis auctoritate (cap. 12, 13), deinde nativa illa
omnium hominum cura rerum post mortem futurarum (cap. 14 sq.), tum
consensu nationum omnium (cap. 16), porro natura animorum vel ani-
mali, i. e. spirabili, vel ignea, qua, cum corpore excesserint, propter
agilitatem sublime ferantur (cap. 17), divinis denique rebus, quae in
animo insint, quae nec a corpore oriri nec in terra natae esse possint
(cap. 24—27). Quod autem primum propterea quidam animum a cor-
pore discretum negent, quod, ubi sit aut qualis sit, non intellegant, id
esse leve, quod nec oculus se videat et animus, quamquam non suam
formam, tamen sagacitatem, memoriam, ingenium suum videat (cap. 28, 29).

 

 

 

