LIBER SECUNDUS
DE TOLERANDO DOLORE.

ARGUMENTUM.

Post cohortationem ad philosophiam diligenter colendam et Latinis
illustrandam litteris (cap. 1—3) sermo in Tusculano de dolore tole-

ι· an d o institutus exponitur. Is ducitur ab exordio de philosophiae lau· .

dibus et auditoris sententia de malorum finibus in dolore ponendis hoc
maxime argumento refellitur, quod dedecus quam dolor maius sit malum
(cap. 5). Deinde docetur omnino ne malum quidem esse dolorem. In
quo primum multorum philosophorum imbecillitatem demonstrat. Ari-
stippum enim Socraticum non dubitasse dolorem summum malum dicere,
quem Epicurus secutus sit, Hieronymum autem Rhodium summum bonum
posuisse in vacuitate dolor-ie. Ceteros praeter Zenonem, Aristonem, Pyr-
rhonem malum putasse. Poetas quoque ab hac opinione non abesse,
quod inducant summos homines in acutis doloribus non viriliter lamen-
tantes (cap. 6—12). contortas vero esse eas rationes, quibus in fran-
gendis his opinionibus utantur Stoici eosque definire aliis verbis dolo-
rem, non tollere. Verum igitur hoc esse, dolorem opprimendum esse
patientia et fortitudine idque partim exercitatione fieri et consuetudine
(cap. 13—17)‚ partim ratione et sapientia, in quo nihil profici docet
ratione Epicuri longum dolorem levem, gravem autem brevem esse cen-
sentis (cap. 18. 19). Itaque primum oportere hoc sibi quemque per-
suadere, nihil honestius esse ac laudabiliuS‚ ne optabilius quidem, quam
ferre dolorem, deinde sibi ipsum imperare. Nam quoniam animus sit
in partes tributus duas, alteram rationis participem , alteram expertem,
illam huic imperare tamquam dominum servo, id est ratione coerceri
temeritatem oportere. Si se turpiter gerat et gemitibus ac fletibus de·
dat, amicorum propinquorumque custodiis constringendam esse3 sin autem
firmior sit, tamquam bonum militem admonitu revocandum esse ad digni-
tatem (cap. 20. 21). Intentionem etiam adhibendam esse, cuius, ut in
corpore, sic in animo magna vis sit (cap. 22. 23). contendendo etiam
levari omnem laborem doloremque (cap. 24). Illud denique proponen-
dum animo, amplitudinem animi, quae maxime emineat contemnendis
doloribus, unam esse omnium rerum pulcherrimam (cap. 25. 26).

Orc. Tusa. mmm. 1. 11. Ι. 8

